---
featured_image: "/images/care.png"
title: "Mere opreza protiv korone"
description: "Koje su preduzeli mladenci u cilju bezbednosti svih gostiju"
date: "2020-06-29"
---

 Krajem juna 2020. godine počeli su izveštaji o povećanom broju slučajeva obolelih od korone u Srbiji. Pošast kojoj smo se nadali da smo videli leđa se nažalost vratila i to u letnjim mesecima
 kada je po prognozama stručnjaka nije trebalo očekivati.


{{< figure src="../../images/exclusive-2.jpeg" title="Exclusive NS" >}}

 Nema podataka da u Novom Sadu i Vojvodini postoji veliki broj obolelih. Na Severu Srbije je situacija čini se znatno bolja nego u ostalim delovima Srbije.
 Mere koje predlažu Krizni Štab i Vlada se menjaju iz dana u dan. Zasada, deluje da će se izolovati pojedini gradovi koji predstavljaju žarišta, ali nema naznaka da će Novi Sad biti na toj listi.
 Situacija se menja iz dana u dan i nezahvalno je planirati i davati dugoročnije prognoze.

 Darija i Stefan su svesni straha koji postoji među ljudima zbog opasnosti od zaraze. Kako odlaganje venčanja posmatraju kao poslednju opciju,
 nakon konsultacije sa članovima porodice koji su vrhunski pulmolozi i u dogovoru sa vlasnicima sale u kojoj se venčanje održava poduzeli su niz mera kako bi se sprečilo
 eventualno širenje COVID 19 virusa među gostima:

 - gosti će biti ljubazno zamoljeni da ne čestitaju mladencima venčanje na tradicionalan način - ljubljenjem - već verbalno ili na drugi bezbedan način
 - deo gostiju će biti smešten na otvorenom, u zavisnosti od propisanih mera Vlade o dozvoljenom broju ljudi u zatvorenim prostorima. Ukoliko taj broj bude izuzetno mali, napolju ima dovoljno mesta za sve goste
 - u sali će za istim sto biti smešteni članovi porodica, odnosno ljudi koji se privatno često viđaju i druže
 - između stolova će biti propisan razmak, odnosno bezbedna distanca
 - na ulazu u salu će biti postavljena dezobarijera
 - gosti će prilikom kićenja prethodno biti dezinfikovani prskanjem sredstva za dezinfekciju na ruke
 - mladenci će o svom trošku obezbediti dezinfekciona sredstva za svaki sto
 - iako se od gostiju neće zahtevati da nose maske, oni koji žele mogu poneti svoje maske a biće obezbeđen i manji broj dodatnih maski za slučaj da je to neophodno
 - obezbediće se cirkulacija vazduha na način koji je u skladu sa bezbednosnim preporukama, ali će prostor biti rashlađen

 Plan mladenaca nije da na bilo koji način ugroze bilo koga od svojih gostiju. Stoga su poduzeli navedene mere kako bi se svi osećali što prijatnije i bezbednije.
 Ukoliko uprkos tome pojedini ljudi iz straha ili opreza ne žele da prisustvuju svadbenom veselju, to je sasvim razumljivo i opravdano.

 Sve zvanice se mole da mladence obaveste o svojoj odluci o dolasku na venčanje do petka 3.jula, kako bi restoranu bio potvrđen tačan broj gostiju na vreme.

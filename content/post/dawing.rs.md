---
featured_image: "/images/gift.jpg"
title: "Crtež mladenaca"
description: "Originalan poklon pred svadbu"
date: "2020-07-01"
---


Desetak dana pred zakazano slavlje, njihova drugarica Nada Arsenović obradovala je mladence živopisnim crtežom njih dvoje! 
Crtež je urađen krajnje originalnim stilom, u jarkim i veselim bojama.
Na njemu se vide Stefan, u odelu za svadbu i sa mašnom oko vrata, koji vozi bicikl a na pak-tregeru sedi nasmejana Darija držeći u ruci bidermajer od ružičastih ruža. 
Za bicikl je zakačeno više malih konzervi sa srcima koje simbolizuju tek venčani par.
Pored Stefana se nalazi mali namćor - maca Noa, sređena za svadbu svojih ukućana, dok pored Darije vidimo preslatku sovicu sa mašnom koja je spremna za proslavu ljubavi!
Iza njih možemo prepoznati poznati Karlov most u Pragu, kao i zgrade specifičnog arhitektonskog stila koje upućuju na češku prestonicu, gde se prosidba svojevremeno odigrala.
Posebno simpatičan detalj predstavlja ružičasti avion sa srcima iza koga se vijori poruka "soon married" a koji se koloritno i stilski savršeno uklopio u veselu svadbenu temu.
Ovaj krajnje originalan poklon je oduševio Dariju i Stefana a nadamo se da posetioci sajta dele istu impresiju! Svaka čast na kreativnosti i talentu, Nado! 

{{< figure src="../../images/married-soon.jpg" >}}

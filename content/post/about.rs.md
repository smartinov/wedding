---
featured_image: "/images/proposal.jpg"
title: "O mladencima"
description: "Par reči o mladoj i mladoženji"
date: "2019-11-16"
---

{{< figure src="/images/swing.jpg" >}}


Stefan je programer iz Zrenjanina koji voli životinje, sladoled i vožnju biciklom! 
Uvek je spreman za nova iskustva i avanture (skok padobranom je na listi stvari koje bi voleo da proba!) 
 i želja mu je da poseti što više dalekih zemalja i upozna što više kultura različitih od naše… 
Uživa u jahanju i dobroj hrani! Jako se dugo bavio rvanjem, a zatim i airsoftom. 
Baca forice u društvu i voli da igra video igrice.

Darija je doktor prava koji će uskoro da brani drugu doktorsku disertaciju (odakle je malo komplikovanije pitanje)! 
U slobodno vreme voli da čita knjige a ima i dara za pisanje - piše svoje eseje i romane.
Uvek je raspoložena za šetnju kejom, kafu sa prijateljima ili laganu vožnju biciklom! 
Voli da se druži, putuje, ali i da izlazi i đuska po klubovima! 
Zavisnik je od čokolade i kokica, a uz to je veliki fan Naruta i uopšte anima.

### Prvi sastanak

Prvi sastanak je bio u kafiću koji više ne postoji. Zvao se “Owl cafe” i nalazio se u ulici Laze Telečkog.
Kako im se jako svidelo mesto,  i kako su oboje fanovi sovica, one su im postale zaštitni znak.
Prvi dejt je trajao preko 3 sata i jako su se dopali jedno drugom. Ono što je bilo krajnje simpatično je da su nekoliko puta rekli bukvalno istu rečenicu u isto vreme!
Simpatije su bile obostrane i zakazali su drugi sastanak a ostalo je istorija…

### Prosidba

{{< figure src="/images/visegrad.jpg" title="Višehrad" >}}

Prosidba se odigrala dan pred njihovu drugu godišnjicu u vrlo lepom i istorijski značajnom delu Praga koji se zove Višehrad.
Sve je bilo organizovano tako da buduća mlada ne posumnja šta se sprema, dobijen je i roditeljski blagoslov, a u planiranje su bili uključeni zajednički prijatelji…
prosidba se odigrala noću, na vidikovcu odakle se vidi ceo grad, na jako romantičan način - budući mladoženja je rekao sve što je želeo a zatim i kleknuo držeći dijamantski prsten kako bi zapečatio prosidbu na pravi način…
mladino “da” je proslavljeno uz konfete i šampanjac a o svemu postoji i spontan i krajnje simpatičan video! :)

Usledila je večera u jednom od najlepših restorana u Pragu koji se budućoj mladoj izuzetno dopao prilikom jedne od prethodnih poseta češkoj prestonici…
kao finalno iznenađenje Dariju je u stanu sačekala i velika korpa cveća sa karticom na kojoj jedna maca kaže drugoj “I want to spend all my 9 lives with you”…
sve u svemu, to su predivne uspomene kojih će se čitavog života sećati sa posebnom emocijom!

{{< figure src="/images/anniversary.jpg" >}}
